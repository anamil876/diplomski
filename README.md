# Diplomski rad - Usporedba ručnog i automatiziranog testiranja na primjeru web aplikacije Swag Labs koristeći alat Playwright
## Za automatizirano testiranje aplikacije koristila sam programski jezik TypeScript i alat Playwright. 
Automatizirane skripte su podijeljene u dva dijela, jedan dio se odnosi na korisnika „standard_user“, a drugi na korisnika „problem_user“. U svakoj skripti se nalazi po dvadeset testova što je ukupno četrdeset testova, a sadrže sve elemente kao i testovi za ručno testiranje, samo su zapisani na drugačiji način. Svaki testni dokument sadrži testove za jedan modul te svaki im svoj POM (page object model) file u kojem se nalaze svi lokatori potrebni za pojedini test. U svaki testni dokument je potrebno instancirati odgovarajući POM dokument kako bi se mogli koristiti potrebni lokatori za testove. U skoro svakom testnom dokumentu prije ostalih testova nalazi se „before each hook“, a u prijevodu je to preduvjet za izvršavanje svakog slijedećeg testa kao što je na primjer prijava u aplikaciju. Prvo će se prikazati svi testovi za svaki modul, a kasnije će se prikazati rezultati testova.
Prvi testni dokument sadrži testove za prijavu u aplikaciju s korisnicima „standard_user“, „problem_user“, „locked_out_user“ i korisnikom koji nije prihvaćen od strane aplikacije.
U POM dokumentu se definira klasa kao što je na primjer „class LogIn“ unutar koje se navode lokatori, koji se koriste za pronalaženje HTML elemenata stranice s data test atributima. Za prijavu su potrebni lokatori za polje ime, prezime, gumb za prijavu, lokator za očekivanu poruku greške u određenom slučaju. Na kraju dokumenta nalazi se naredba „goto“ što omogućuje navigaciju na stranicu kao što je „https://www.saucedemo.com/“.
